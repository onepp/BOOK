# ঘুমিওনা

ঘুমাও  
জেগো না।  
বেশি রাত জাগলে চোখের নিচে কালি পড়বে।  
বড় বিচ্ছিরি সে দাগ।  
এই দাগটা যদি চোখের নিচে না পড়ে  
চোখের পাতার অগ্রভাগে পড়তো।  
বলতাম,  
জাগো,  
ঘুমিওনা।  
বেশি রাত জাগলে তোমার চোখে কাজলের দাগ পড়বে।  
তুমি চোখে কাজল আঁকলে আমি মোহগ্রস্ত হয়ে যাই।  
ইচ্ছে হয় তোমার চোখজোড়া সারাক্ষণ আমার চোখের সামনে সেটে দেই।  
আমি অন্যরকম এক নেশার জগতে হারিয়ে যাই,  
মোহাচ্ছন্ন হয়ে পড়ি।  
মনেহয় তোমার চোখজোড়া ছাড়া পুরো জগত অদৃশ্য।।  
ঘুমাও,  
জেগো না।  
ও চোখজোড়ার খুব করে যত্ন নিও  
তোমার জন্য না হোক, আমার জন্য হলেও।।

৩০.০৫.১৮  
৭.৫২-৭.৫৭

