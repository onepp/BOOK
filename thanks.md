# তোমাকে ধন্যবাদ

তোমাকে ধন্যবাদ!  
আমায় ছেড়ে চলে যাওয়ার জন্য।  
তুমি চলে গিয়ে দিয়ে গেছো কবিতার অসংখ্য পঙক্তিমালা,  
অগুনিত কবিতার পটভূমি।  
তোমায় ধন্যবাদ!  
তোমার চলে যাওয়ার জন্য।  
আবার আমি পুরো উদ্যমে শত মাইল বেগে হাকাবো আমার কবিতার গাড়ি,  
আবার আমার ধন্ধে ফেলবে কমা, সেমিকোলন, হাইফেন আর দাঁড়ি।  
আমি আবার কবিতার সাগরে ডুব দিবো,  
অসংখ্য কবিতার পটভূমি যে দিয়ে গেছো তুমি।  
তোমায় ধন্যবাদ!  
তুমি চলে গেছো।  
তুমি থেকে গেছো আমার কবিতার মাঝে, আমার কলমের ডগায়,  
আমার কবিতার মাঝে তুমি করছো স্বায়ত্ত বিচরণ,  
উদ্ধত গতিতে ছুটে চলছো কলমের ডগায় করে আমার কবিতা থেকে কবিতায়।  
চলে যাওয়ার পরও আমার কবিতায় তুমি আছো, তুমি থাকো,  
তোমাকে নিয়েইতো আমার কবিতা, তোমার জন্যই আমার কবিতা।  
তোমাকে ধন্যবাদ!  
তোমাকে ধন্যবাদ!!  
তোমাকে ধন্যবাদ!!!

  
০৫.০৪.২০১২

