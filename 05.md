# তোমাকে দেখার জন্য

আমি হেটে গেছি কতটা পথ  
কতো রাজপথ, অলি-গলি,  
কত তেপান্তর দিয়েছি পাড়ি,   
তোমাকে দেখার জন্য।  
কতো বৈশাখী ঝড়ে খোলা মাটে দাঁড়িয়েছি,  
ভরা জোছনায় সবুজ ঘাসের চাদরে শুয়েছি- একাকি  
তোমাকে দেখার জন্য।  
ঘুমহীন কাটিয়েছি কত রাত  
কত দিন ক্লান্তিহীন হেটে গেছি,  
তোমাকে দেখার জন্য;  
তোমাকে দেখার জন্য -- হে স্বাধীনতা!  
দেখি অসুরদের অশ্লীল দলাদলি,  
মীরজাফরদের দাত ক্যালানো ভয়ঙ্কর হাসি।  
তোমাকে দেখার জন্য -- হে স্বাধীনতা!  
দেখি পুলিশের টিয়ার সেলের আঘাতে মরে পড়ে থাকা  
দিনমজুর বাবার বিশ্ববিদ্যালয় পড়ুয়া আবু বক্করের লাশ।  
দেখি পাকিস্থানী রক্তস্রোত বয়ে চলা জারজদের হাতে  
ক্ষতবিক্ষতভাবে ম্যানহোলে মরে পড়ে থাকা  
রাজশাহী বিশ্ববিদ্যালয়ের ছাত্র ফারুকের জীর্ণ দেহ।  
তোমাকে দেখার জন্য -- হে স্বাধীনতা!  
দেখি অজস্র স্বপ্ন চোখে নিয়ে যুদ্ধ করা  
মুক্তিযুদ্ধার স্বপ্নহীন ভিখারি জীবন।  
তোমাকে দেখার জন্য -- হে স্বাধীনতা!  
দেখলাম আলবদর - রাজাকারদের আস্ফালন।  
তোমাকে দেখার জন্য -- হে স্বাধীনতা!  
পরাধীনতার চরম দেখা হলো আমার।  
হে মহান স্বাধীনতা ---  
এই কি তবে সংজ্ঞা তোমার।।

০৮.১০.১২

