# অপেক্ষা

অপেক্ষায় আছি,  
একটা শুল্ক পক্ষের চাঁদের, ভরা পূর্ণিমার।  
মধ্যাকাশে রুপালী চাঁদের রুপালী জোৎস্নায়  
ঝিকমিক তেপান্তরের।  
অপেক্ষায় আছি,  
তেপান্তরের মাঝে খোলাচুলে তুমি দাঁড়াবে এসে  
আমার পাশে।  
তোমার চুলের জুই-বেলীর ঘ্রাণ; উন্মাতাল দিগ্বিদিক,  
তোমার গহীন চোখে চাঁদের আলোর ঝিকমিক।  
অপেক্ষায় আছি,  
তোমারর আধার কালো চুলের জুই-বেলীর ঘ্রাণে উন্মাতাল হতে,  
তোমার প্রজাপতি চোখে নিজেকে হারিয়ে খুঁজতে,  
তোমার দুই বাহুর মাঝে নিজেকে হারাতে।  
অপেক্ষায় আছি,  
তোমার অপেক্ষায়।।

\(২৬.১২.২০১২\)

