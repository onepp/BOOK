# ভালবাসার আকুতি

আমি জানি আমার এ ভালবাসার আকুতি তোমার কাছে পৌঁছুবেনা,  
সব দ্বার রুদ্ধ হয়ে আছে।  
এই রুদ্ধতাও তোমার সৃষ্টি।  
দৃশ্যমান একটি অদৃশ্য একটা দেয়াল তুলে দিয়েছো তুমি,  
তোমার আর আমার মাঝে।  
তোমার চোখ এখনো আমায় নিমজ্জিত করে,  
আকন্ঠ পানের মতো নেশাগ্রস্ত করে তুলে।  
আমি তোমার চোখের গহীনে ডুবে যাই,  
তোমার ঝর্নার মতো খলখল হাসি এখনো মাঝেমাঝে কানে বাজে।  
তোমার প্রতি আমার অনুভূতি সেই আগের মতোই,  
হয়তোবা আরো বেশি।  
জানি এ অনুভূতি মূল্যহীন,  
কিছুই যায় আসেনা তোমার;  
আমারও কিছুতেই কিছু যায় আসেনা এখন আর।  
শুধু হঠাৎ কভু তোমার চোখ আমার চোখে পড়লে,  
স্মৃতির অতল থেকে কভু বেজে উঠলে তোমার হাসি,  
আমি অসাড় হয়ে পড়ি,  
অস্ফুটে বেরিয়ে আসে, ভালোবাসি, ভালোবাসি।।

২৫.০৬.১৮  
৩.১৬-৩.৩০রাত

