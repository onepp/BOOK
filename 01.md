# ইচ্ছে

 মাঝেমাঝে ইচ্ছে হয় চিত্রকর হয়ে যেতে।  
আমার সব অনুভূতি সব আকুতি  
তৈলচিত্রে-জলচিত্রে ক্যানভাসে ছুড়ে ফেলতে।

  
বিভীষিকাময় সময়টাকে তেল-জলের মিশ্রণে  
ক্যানভাসের পাতায় নিজের মতো করে কুচকুচে কালো করে তুলতে।  
আটার মতো লেগে থাকা মাইগ্রেনের পেইন'টাকে  
পেন্সিল স্কেচের খোঁচায় ক্যানভাসে বাধিয়ে রাখতে।

  
মাঝেমাঝে ইচ্ছে হয় চিত্রকর হয়ে যেতে।  
ধুষর হয়ে যাওয়া চিন্তাটাকে  
লাল-নীল-হলুদ রঙ্গে কাগজের পাতায় রাঙ্গিয়ে নিতে।  
জ্বলে পোড়ে খাক হওয়া এই হৃদয়ের চিত্র আঁকতে,  
চর্ম চক্ষে দেখতে চাই কতোটা হলো অঙ্গার   
আর কতো পুড়তে বাকি আছে তার।

