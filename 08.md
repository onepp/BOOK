# ঘরে ফেরার পালা

 প্রতিটা দিনের শেষে যখন রাত আসে,  
হয় ঘরে ফেরার পালা।  
আমি ঘরে ফেরার পথ ধরে ন্যুব্জ হয়ে হাটি।  
হিসেব কষতে কষতে হেটে চলি,  
আরো কতটুকু ব্যর্থ হলাম।  
প্রতিদিন একটা একটা করে ব্যর্থতার ওজন ভারি হয়  
প্রতিদিন আরো ন্যুব্জ হয় ঘাড়।  
আমি হাটি ভদ্র ছেলের মতো মাথা নুইয়ে মাটির দিকে চেয়ে,  
সফলভাবে লক্ষ্য করি ধীরেধীরে পায়ের নিচ থেকে সরে যাওয়া মাটিগুলো,  
মানুষ আমার নিচু মস্তকে ভদ্রোচিত হাটা দেখে,  
দেখেনা ব্যর্থতার ভারে আমার নমিত মস্তক।  
আমারও ইচ্ছে হয় শিড়দাড়া সোজা করে মাথা উঁচিয়ে হাটতে,  
আমারও ইচ্ছে হয় বুক ফুলিয়ে ঊর্ধশ্বাসে ছুটতে।  
ইচ্ছেরা সব ইচ্ছেই থেকে যায়  
ব্যর্থতার চপেটাঘাত প্রতিনিয়ত আমাকে জানিয়ে দেয়  
সব ইচ্ছে সবার জন্য নয়।  
আমিও তাই হাটি নত মস্তকে হিসেব কষে কষে।  
হিসেব মিলাতে খোঁজে পাই সফলতা।  
নিয়মিতই সফলভাবে ব্যর্থ আমি,  
মহাসফল আমার ব্যর্থতা।।

