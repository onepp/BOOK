# জন্ম মৃত্যুর কাছাকাছি

কিছু মৃত্যু জন্মের চেয়েও বেশি  
কিছু জন্ম মৃত্যুর কাছাকাছি।  
কিছু সুখ অসুখের নামান্তর  
কিছু স্বপ্ন দুঃস্বপ্নের অবতার।  
এমন জন্ম না হোক আর  
মৃত্যু হোক তার যা কাম্য সবার।  
এমন স্বপ্ন আর হোক না দেখা  
যা একে দেয় ধ্বংসের রূপরেখা।  
এই স্বপ্ন থেকে এমন জন্ম জন্মের আগেই ঝরে পড়ুক  
ধ্বংসলীলার নৃশংসতা আর না গড়ুক।  
জন্ম হোক, স্বপ্ন দেখুক সবুজের বন্ধনীতে  
জন্মগুলো ধ্বংস না হোক কালো ভুজঙ্গের ধ্বংসনীতে।

  
অক্টোবর / নভেম্বর ২০১৭

