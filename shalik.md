# তোমার পূর্বে-পরে আর জোড়া শালিক উপাখ্যান

শালিকের চোখে থাকিয়ে থেকে  
আমার একাকিত্ব কাটাতাম।  
জোড়া শালিক দেখতে দেখতে  
নিজের জোড়া খোজে চলতাম,--  
কল্পনায়।  
সে ছিলো---  
তোমার আমার জোড়া বাধার পূর্বকাল।  
প্রায় ভুলেই গিয়েছিলাম  
জোড়া শালিক কাহিনী --  
তোমাকে পাওয়ার পর।  
জোড়া শালিকের মতো প্রায়ই  
মোরা পাড়ি দিতাম তেপান্তর।  
জোড়া শালিক ছিলাম নিজেরাই;  
তাই স্বপ্ন ছিলো বাধার  
একসাথে ঘর।  
শালিকের চোখে থাকিয়ে থেকে  
একাকিত্ব কাটে আমার;  
এখন আবার!  
তুমি ছেড়ে যাওয়ার পর...।।

  
৩১-১২-২০০৫

