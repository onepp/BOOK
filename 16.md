# নীল চাঁদ

আজকের নীল চাঁদ আমি তোমাকে উৎসর্গ করলাম।  
আজ নীল আকাশে ভরা পূর্ণিমার নীল চাঁদ।  
ঊনত্রিশ রজনী পরে আজ আবার ভরা পূর্ণিমার ভরা চাঁদ,  
তোমাকে উৎসর্গ করলাম।  
ভাদ্র মাসের এ রজনীটা তোমার জন্য,  
এ পূর্ণিমার সব আলো তোমার জন্য,  
এ বৃষ্টিধুয়া পূর্ণিমা রাতে যতো হাসনা-হেনা, জুই, বেলি ফুটেছে  
সব, তোমার জন্য।  
এ নীল চাদের জোছনা মেখে কবি যে কবিতা লিখেছেন,  
তার সব তোমার জন্য।  
যে শালিক আনমনে ডেকে উঠেছে, সেই সূর --  
তোমার জন্য। সব তোমার জন্য।  
এ রজনীর সব আলো, সব সৌন্দর্য --  
তোমার জন্য; তোমার তরে --  
উৎসর্গ করলাম আজ  
এ আলোকিত রজনী, আমার প্রিয় নীল চাঁদ।।

  
০১.০৮.২০১২

