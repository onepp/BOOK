# অভাব

অভাবের শিকল পায়ে পড়ে  
স্বভাবের দাসত্ব করি।  
নিজের সত্ত্ব আত্মস্থ করতে  
মাতাল স্বপ্নে বিহ্বল নারী।  
অভাব!  
উদ্দোম গায়ের পেটমোটা ছেলেটার  
পেটে খাদ্যের অভাব।  
বুড়ো রিক্সা চালকের ঘরে  
চালের-নুনের অভাব -- শরীরে জোরের অভাব।  
সরকারি চাকুরে, রাজনীতিবিদের  
নীতির অভাব।  
কবির কলমে কবিতার অভাব!  
নিতি-নারী-বাড়ি-গাড়ি-অন্ন-বস্ত্র-স্বপ্ন-সুখ......  
অভাবের তালিকা বাড়তে থাকে।  
অভাবের শিকল আরো শক্ত করে  
আটকে রাখে।

অভাব আমাদের ছাড়েনা,  
আমরা স্বভাব ছাড়িনা।।

  
\(২৯.০৮.১৭\)

