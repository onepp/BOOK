# আমার চোখের নীচে কালি পড়ে গেছে

প্রিয়তমা,  
আমার চোখের নীচে কালি পড়ে গেছে  
চোখ দুটো ফোলা আর রক্তিম।  
তোমাকে ভালবাসার অপরাধে,  
রাতের ঘুম হয়েছে যাবজ্জীবন কারাদণ্ডে দণ্ডিত।  
হৃৎকম্পন অস্বাভাবিক হারে  
কখনো কমে আবার কখনো বাড়ে।  
প্রিয়তমা,  
আমার সকল চেতনা   
তোমার বিরহ-বেদনা অভ্যর্থনা জানানোর প্রস্তুতি গ্রহণে ব্যাতিব্যস্ত।  
আমার সব ইন্দ্রিয়, সকল অনুভূতি দিয়ে  
বদ্ধ-উন্মাদের মতো তোমাকে ভালোবাসি।  
প্রিয়তমা,  
আমি ভয়ার্ত!  
তোমাকে হারানোর ভয় মহড়া দিয়ে যায় আমার আঙ্গিনায় আসি,  
তোমাকে পাওয়ার উন্মাদনা থেকে এখন  
তোমাকে হারানোর ভয় বেশি।।

১১.০৭.১৮

