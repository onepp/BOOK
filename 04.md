# আবু বক্করকে কেও হত্যা করেনি

আবু বক্করকে কেও হত্যা করেনি

আবু বক্করকে কেও হত্যা করেনি,  
অথচ সে আত্মাহুতিও দেয় নি।।  
তার গায়ে দায়ের কোপ ছিলো,  
একটা-দুইটা-অনেকটা।

রায় এসেছে সে খুন হয়নি, সে নিজের গায়েও কোপ দেয় নি।  
আবু বক্করকে কেও হত্যা করেনি।

তার মরদেহ মাঠে পড়েছিলো উপুড় হয়ে,  
শিশিরে সিক্ত ছিলো দেহ।  
সবুজ ঘাসে লাল রক্তের দ্বারা জমাট কালো হয়ে গিয়েছিলো,  
পিপিলিকাদের একটা দল তার জমাট রক্ত ঘিরে রেখেছিলো।  
আবু বক্কর মরে পড়েছিলো,  
সে আত্মাহুতি দেয় নি,  
আবু বক্করকে কেও হত্যা করেনি।

ওরা মেনে চলে, " পাপীকে নয় পাপকে ঘৃণা করো।"  
ওরা তাই পাপকে শাস্তি দেয়।  
শাস্তি পেয়ে পাপের বলি হওয়ার মা-বাবারা বুক ভাসায় ক্রন্দনে।  
পাপী ঘুরে বেড়ায় আগের মতো - নতুন পাপের সন্ধানে।।

