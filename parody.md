# একটি প্যারোডি কবিতা

খোকা! দেখো শষা!  
খোকা দেখে এর চেয়ে ভালো ঢের  
গোলাপি ড্রেসে একেবারে শেষে  
রিক্সায় মেয়ে বসা!

খোকা! দেখো কদু,  
খোকা জানে এর চেয়ে ভালো ঢের  
রিক্সায় বসা ও মেয়ের  
প্রেমে কতো মধু।

খোকা! দেখো মুলা!  
মুলার দামে সে শুনে শুধু হাসে  
মুলার মতন ও মেয়ের রঙ্গ  
যায় কি তারে ভুলা।

খোকা! দেখো লেবু,  
আহা! কচি মুখ হলো উৎসুক  
দুধরং মুখের গম্ভীর ছবি  
ভুলা কি যাবে কবু।

খোকা! দেখো পেপে,  
খোকা তুলে হাত হয় উন্মাদ  
চোখ চিকচিকে আসছে এদিকে  
মেয়েটি রিক্সায় চেপে।

খোকা! হর্ণ বাজে,  
খোকা শুনে শেষে দাঁড়ায় একপাশে  
দু'পাশ রেখে খালি মেয়ে একাকি  
বসে আছে ঠিক মাঝে।

আলু- পটল খোকা!  
শুধু দাম কম দেখো তুমি স্বপন  
যা করেছি বাজার। আজ নয় আর  
ভাবে শুধু খোকা মেয়েটি যে একা।।







\( একটা সময় খুব প্যারোডী কবিতা লিখতাম । পড়তে বসলেই কবিতা প্যারোডী করতাম। পুরোনো প্যাডগুলা খুঁজতে গিয়ে একটা কবিতা পেলাম। তখনকার ক্লাসের পাঠ্যবই এর একটা কবিতার প্যারোডী। কবিতার নাম "শিশু" কিন্তু ভুলে গেছি কবির নাম।\)

