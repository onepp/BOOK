# সিগারেট ও প্রেম

প্রতিটা সিগারেটের শুরু হয় আগুন দিয়ে,  
শেষ হয় কিছুটা ছাই আর কিছুটা আশা নিয়ে;  
আরেকটা নতুন সিগারেটের আশা।  
রক্তের মধ্যে আরো নতুন কিছু নিকোটিনের আলোড়ন।  
তোমার মুখচ্ছবি কার্বন-ডাই-অক্সাইড মিশ্রিত ধূয়ায়,  
ফুসফুসটা ঝাঁঝরা হওয়ার অপেক্ষায়,  
আমার অভাগা হৃদয়ের মতো, তোমার অবহেলায়।  
প্যাকেটের গায়ে লেখা "ধূমপান মৃত্য ঘটায়"  
দেখে হাসি, লেখাটা থেকে যায় উপেক্ষায়;  
আরেকটা নতুন সিগারেটের আশায়।  
আরো নতুন কিছু নিকোটিন,  
তোমার মুখচ্ছবি - আমার মুখনিঃসৃত ধূয়ায়।।

  
২৮.১২.১২

