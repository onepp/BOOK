# ভুমিকা

 'ছিলটী সাকিল'—আমাদের প্রিয় একজন মানুষ। পছন্দের এক কবি। ছন্নছাড়া জীবনে অভ্যস্ত হবার অভিপ্রায় থাকলেও পরিবার আর ভাই ব্রাদার্সের সান্নিধ্যের বাইরে কখনো যেতে পারেন না। তাইতো আপন নিবাস গেড়েছেন ''সিলেটী বইপোকা'' নামক গ্রুপে। একঝাঁক কবি আর সাহিত্যপ্রেমীদের মুখোরিত সেই পরিবেশে সারাক্ষণ ডুবে থাকেন। পড়তে ভালোবাসেন। পাঠক তৈরিতেও তাঁর অবদান অনেক। অবসরে লিখতে বসেন। তাঁর কবিতাগুলো কখনো-ই শখের বশে কিংবা কিছু একটা লিখতে হয় তাই লিখা টাইপ নয় ; বরং হঠাৎ হঠাৎ আসা আবেগগুলোর আক্ষরিক রূপ কিংবা দীর্ঘ চিন্তাভাবনার ফসল। কবি হবার কিছু কষ্ট আছে। এক পৃথিবী ভাবতে হয়, রাত জাগতে হয়। নিখুঁত শব্দচয়নে ঘন্টার পর ঘন্টা ব্যয় করতে হয়। সামর্থের সবচে সুন্দর উপহারটি দেবার আশায় ত্যাগ-তিতিক্ষাও স্বীকার করতে হয়। কবি এসব পাড়ি দিয়ে কখনো প্রেমিক, কখনো প্রতিবাদী—বৃষ্টি, হাহাকার, প্রেম আর অভিযোগ—এসব উপাদান, দৃষ্টিকোণ আর দৃষ্টিভঙ্গি নিয়ে কবিতাগুলো এঁকেছেন। তাঁর নির্বাচিত কিছু কবিতা সংকলন এটি। হৃদয় ছুঁয়ে যাওয়া কবিতাগুলো মন দিয়ে পড়ার আমন্ত্রণ—আশা করি ভালো লাগবে—আর দেরি নয়—পড়ায় ডুব দিন। কোনো শূন্যতা অনুভূত হলে কবিকে জানান আর ভালোলাগা ছড়িয়ে দিন।

